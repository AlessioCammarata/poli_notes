Lo stato solido è caratterizzato da particelle ad energia (cinetica) minore dei gas e dei liquidi. Queste particelle sono accostate le une alle altre il più vicino possibile e le forze di legame fra esse è superiore che nei gas e nei liquidi.

È possibile suddividere i solidi in due categorie sulla base del grado d’ordine delle loro forme, che a sua volta si basa sul grado d’ordine delle loro particelle:

Solidi cristallini: hanno una forma ben definita perché le loro particelle (atomi, ioni o molecole) sono disposte in una struttura ordinata e periodica.
Solidi amorfi: hanno forme mal definite perché sono privi di un vasto ordine delle loro particelle a livello molecolare.

Un solido cristallino è una struttura solida costituita da particelle aventi una disposizione geometricamente regolare, che si ripete indefinitamente nelle tre dimensioni spaziali, detta reticolo cristallino.

Si definisce cella elementare la più piccola parte del reticolo che, ripetuta nello spazio, forma il cristallo. Il numero di particelle prime vicine che circondano una particella di un cristallo è detto numero di coordinazione (N.C.).

## Solidi Cristallini

In natura esistono 7 sistemi cristallini (cubico, esagonale, trigonale, tetragonale, rombico, monoclino e triclino) e 14 tipi di celle elementare.

Tuttavia, la maggior parte dei metalli, dei composti covalenti e ionici si presentano come reticoli cubici. I cristalli sono generati dalla traslazione lungo tre assi, non necessariamente ortogonali tra di loro, di una unità strutturale tale che ognuna di queste unità è circondata dallo
stesso intorno.

La cella elementare può essere scelta arbitrariamente, ma si cerca di scegliere una cella che abbia volume minimo ed angoli vicini a 90°. Inoltre, si cerca di scegliere una cella che abbia le stesse proprietà di simmetria del cristallo macroscopico.

## Celle Elementari

Il sistema cubico è costituito da tre tipi di celle elementari:

Cella cubica semplice: i centri di 8 particelle definiscono i vertici di un cubo. Le attrazioni uniscono le particelle, quindi esse si toccano lungo gli spigoli del cubo, ma non si toccano diagonalmente lungo le facce o attraverso il suo centro. Il N.C. di ciascun particelle è 6: 4 nel suo stesso strato, una nello strato superiore e una nella strato inferiore. 

Cella cubica a corpo centrato: si ha una particella in ciascun vertice e una al centro del cubo. Le particelle situate nei vertici non si toccano, ma tutte toccano quella situata in centro. Ciascuna particella è circondata da 8 particelle prime vicine, 4 al di sopra e 4 al di sotto: il N.C. è 8.

Cella cubica a facce centrate: si ha una particella situata in ciascun vertice e una particella al centro di ciascuna faccia del cubo, ma non nel centro del cubo. Le particelle situate nei vertici toccano quelle situate nelle facce, ma non si toccano tra loro. Il N.C. è 12.

Una celle elementare è adiacente ad altre in tutto il reticolo, quindi una particella in un vertice o su una faccia è condivisa da celle elementari adiacenti. Nelle tre celle elementari cubiche, la particella in ciascun vertice fa parte di 8 celle adiacenti, quindi 1/8 di ciascuna di queste particelle appartiene a ciascuna cella elementare.

Un cubo ha 8 vertici, quindi ogni cella cubica semplice contiene 8∙ 1/8 di particella cioè 1 particella.
La cella cubica a corpo centrato contiene, in aggiunta, una particella nel centro, per un totale di 2 particelle.

La cella cubica a facce centrate contiene 8∙ 1/8 di particella ai vertici e 6∙ 1/2 di particella sulle 6 facce, quindi 4 particelle in tutto.

Le celle elementari presenti in natura si originano dai vari modi in cui gli atomi sono impaccati. Nel caso di particelle con lo stesso raggio, maggiore è il N.C. del cristallo, maggiore è il numero di particelle in un dato volume. Pertanto, una struttura cristallina basata sulla cella a facce centrate contiene più particelle impaccate in un dato volume rispetto a una cubica a corpo centrato, che a sua volta ne contiene di più rispetto alla cella cubica semplice.
La struttura di molti solidi costituiti da particelle della stessa dimensione può essere facilmente derivata dal modello di impaccamento degli atomi, considerandoli come sfere rigide che sono poste a contatto.
Cella cubica semplice: si immagini di disporre un primo strato di sfere contigue e di collocare il secondo strato direttamente sopra il primo. Il calcolo dell’efficienza di impaccamento di questa disposizione indica la percentuale del volume totale occupato dalle sfere, e vale 52%. Questo modo di disporre le sfere è molto inefficiente.

Cella cubica a corpo centrato: invece di collocare il secondo strato direttamente sul primo, si può sfruttare più efficientemente lo spazio collocando le sfere sugli spazi rombici vuoti nel primo strato. Il terzo strato verrà posto sugli spazi vuoti del secondo, e sarà così allineato verticalmente al primo. L’efficienza di impaccamento è del 68%, ed è tipica di molti metalli (es: Fe, Cr, 1° gruppo,…).

Cella esagonale: per aumentare l’efficienza di impaccamento, il primo strato può essere costruito ponendo le file di sfere leggermente sfalsate tra loro. In questo modo si ottengono spazi vuoti triangolari anziché rombici. In uno strato compatto, ogni sfera è in contatto con altre sei. Il secondo strato si forma poggiando le sfere nelle cavità create dal primo.
Le sfere del terzo strato vengono poste in corrispondenza del primo strato. Si ottiene una configurazione ABAB…degli strati, che prende il nome di impacchettamento esagonale compatto (HCP, Hexagonal Closest Packing), basato sulla cella elementare esagonale.

Cella cubica a facce centrate: diversamente dal caso della cella esagonale, le sfere del terzo strato vengono poste in corrispondenza delle cavità del primo strato (quelle cavità che il secondo strato non è riuscito a coprire). Si ottiene una configurazione ABCABC…degli strati, che prende il nome di impacchettamento cubico compatto (CCP, Cubic Closest Packing).